# -*- mode: mandoku-view; -*-
#+TITLE: 桐山老農集
#+DATE: 2015-08-25 00:14:44.926424
#+PROPERTY: ID KR4d0567
#+PROPERTY: BASEEDITION WYG    
#+PROPERTY: JUAN 提要
<pb:KR4d0567_WYG_000-1a>¶
欽定四庫全書　　　　　集部五¶
　桐山老農集　　　　　　别集類四(元/)¶
　　提要¶
　　　　(臣/)等謹按桐山老農集四巻元魯貞撰貞字¶
　　　　起元自號桐山老農開化人集中萬青軒記¶
　　　　自稱曲阜人蓋曲阜其祖貫也貞生當元末¶
　　　　明初是集中文作於元者皆題至正年號其¶
　　　　入明以後惟題甲子有栗里抗節之思焉凡¶
<pb:KR4d0567_WYG_000-1b>¶
　　　　文三巻詩一巻詩不出元末之格且間有累¶
　　　　句蓋非所長其文亦聞見頗狹或失考正如¶
　　　　武安王廟記迎神詞中有蘭佩下兮桂旗揚¶
　　　　乗赤兎兮從周倉句考周倉之名不見史傳¶
　　　　是直以委巷俚語鐫刻金石殊乖大雅然人¶
　　　　品既髙胸懷夷曠一切塵容俗狀無由入其¶
　　　　筆端故稱臆而談自饒清韵譬諸深山幽谷¶
　　　　老柏蒼松雖不中繩規而天然有出塵之意¶
<pb:KR4d0567_WYG_000-2a>¶
　　　　其故正不在語言文字間矣乾隆四十三年¶
　　　　六月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　　(臣/)　陸　費　墀¶
